#Analiza poslovanja podjetij: Droga Kolinska d.d., PepsiCo, Coca-Cola Company
##Seminarska naloga pri predmetu Temelji finančnega in poslovodnega računovodstva
###Avtorice: Urška Jeranko, Ana Marija Kravanja, Neža Habjan

##UVOD:
Za preučevanje poslovanja smo si izbrale tri podjetja, ki so si podobna po panogi, s katero se ukvarjajo. To so Droga Kolinska, d.d., PepsiCo in Coca-Cola Company. 
Predstaviti želimo namreč razlike med njimi in predvsem razloge za njihov nastanek. Podjetja namreč zavzemajo različne trge in sprejemajo različne odločitve
pri svojem delovanju, zato so odstopanja neizogibna, kar se v nadaljevanju v seminarski nalogi tudi dobro vidi. Predstavile smo poslovanje
vsakega od izbranih podjetij za zadnja tri zaključena poslovna leta (2015, 2016, 2017). To smo naredile tako, da smo iz podatkov, 
predvsem letnih poročil podjetij objavljenih na spletu, izluščile ključne postavke za izračun kazalcev, izbranih za medsebojno 
primerjavo poslovanj. Izračune smo združile v bolj pregledno obliko, torej v grafe, ki za vsa tri leta prikažejo gibanje posameznega 
kazalca vsakega od podjetij. Vsak graf smo tudi posebej obrazložile, in sicer podrobneje razdelale vzroke za večja nihanja, ter hkrati 
primerjale stanja vseh treh podjetij. Predhodno smo torej morale dobro spoznati ozadje poslovanja posameznega podjetja, trge na katere 
izvaža in povpraševanje po glavnih produktih, ki jih proizvaja.
V nadaljevanju naloge torej sledijo grafi primerjav in podrobnejše analize.

